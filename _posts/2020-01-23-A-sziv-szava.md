---
layout: post
author: Balázs
title: A szív szava
description: 
date: 2020-01-23 
categories: [love]
tags: [szerelem, béke, boldogság]
---
Ezt az eseményt meg kell osztanom, mert annyira tanulságos és mélyen érint.
Úgy fél éve, megismerkedtem egy lánnyal, akiről első ránézésre nem látszott, hogy milyen hatással lesz rám.
Ahogy beszélgettünk, telt-múlt az idő, és egyre jobban kiderült hogy mennyire másképpen gondolkodik az élet dolgairól mint mások.

Sokmindent tanított nekem az utóbbi időben, mégsem jöttünk össze ezidáig. Mindkettőnknek volt valakije. Sokszor szakítottuk meg a kapcsolatot, de minden alkalommal visszataláltunk egymáshoz. Az utolsó ilyen éppen tegnap történt, amikor nagyon társaságra vágytam, és emiatt mással kezdtem ismerkedni. Amikor sikerült, és elkezdhettem volna megnyugodni, mérhetetlen szomorúság és pánikkal határos nyugtalanság tört rám, amit nem tudtam megmagyarázni.

Rájöttem, hogy az embernek nem mindegy az hogy kitől kapja meg a társaságot. Nagyon konkrétan megvan, hogy kinek a társaságára van szükség a boldogsághoz.

Nekem konkrétan az övére. Kedves, lelkiismeretes, nagyon tud szeretni és vágyik is a szeretetre. Lezárja a dolgokat mielőtt újba kezd és amit csinál azt maximálisan. Mintha megtaláltam volna a másik felem. Mintha én lennék, csak nőben. Biztosan nem véletlen az sem hogy már a többedik alkalommal választom őt. Ez szerelem. Amikor alig várom, hogy írjon, hogy elolvassa az üzenetemet, amikor azon gondolkodok hogyan telhetnek a mindennapjai, amikor ő az első gondolatom ébredés után, és elalvás előtt is...

Ha az ember talál valakit akinek a hiánya szinte megbetegíti, a közelsége pedig örömmel tölti el, akkor azt az embert nagyon meg kell becsülni. A másik tehet sokmindent, de ha ezt én érzem, akkor soha nem hagyom el, mindíg mindent megadok neki és mellette önmagam lehetek. Ezért vagyunk jók mi ketten együtt! **Ez a szerelem.**

> Sosem hittem korábban a sors kezében, de mi egyszerűen nem tudunk és nem is akarunk elszakadni egymástól. Egymáséi vagyunk.

Igazán mondhatom rá, hogy különleges. Nem csak a külseje páratlanul gyönyörű, de az élethez való hozzáállása is példaértékű. A korrektség, a segíteni vágyás, a gondoskodás, mind megvan benne csakúgy mint a báj, a tisztaság, az őszinteség. Mindez pedig olyan sugárzóan vonzó nővé teszi, akiért bármit megtennék!

Persze mi is tudunk fájdalmat okozni egymásnak, de mi ez az 1-2 nap megbántottság vagy szomorúság a teljes összhanghoz és lelki egymásra hangolódáshoz képest?

Testileg és lelkileg ha két ember ennyire egymásra hangolódik, az már **szerelem**!
